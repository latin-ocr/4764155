Quod Lexicorum Graecorum e codicibus ms. cum ab aliis tum a me potissi-
mum descriptorum Corpus passim et plui-ibus iamiam abhinc annis significavi
in lucem aliquando me editurum esse, quippe quo non modo ad emendandam
et supplendam Lexicorum antiquorum dudum typis mandatorum scriptu-
ram subsidia nova et copiae continerentur, vero etiam inedita quaedam- Glos-
saria et rerum tractatarum novitate et singulari verborum significatione in-
signia vulgarentur , unde cognitio litterarum· antiquarum haud paucos neque
exiguos fructus atque emolumenta caperet, id quum in eo iam sim, ut ex
scriniis depromere instituam , non alienum ab hac re mihi visus sum opus fia-
cturus‚ si, oblata hac scriptionis publicae opportunitate , qui sine liberalibus
studiis ad virtutem perveniri posse cum Seneca negant ‚ eos consilii mei denuo
commonefacerem iisque opus non sine labore ‘multoque sudore confectum com-
mendarem. speciminis igitur loco, quae nunc edo Glossarii Latino-Graeci
apospasmatia, haberi volo , non quo rationem Lexica mea tractandi ante ocu-
los omnium ponam, sed quo eos, quorum interest, certiores faciam de vo-
luntate mea operis inchoati quantocius pertexendi. Excerpsi fragmenta illa,
quae confestim sequi iubeo, adnotatione mea qualicunque aucta, ex codice
Bibl. Parisiensis 7651 spisso, qui aliquando accurate tractetur, tanto ma-
gis digno, quanto Glossarium, quod eo continetur, non solum propter vetn-
statem membranae, qua scriptus. est, sed etiam propterea maxime commen-
datur , quod permultae in eo reperiantur glossae , quae aut in Labbei Colle-
ctione plane omittuntur , aut siquidem exstant, saepenumero huius Glossarii
demum ope emendari possunt. ' Quod vel pauca haec specimina testari possunt,
quae in transcursu ex codice a me descripta , eo magis consilio nunc publici in·-
ris facio, ut virorum, quibus illos adire licet fontes, attentionem excitem, quam
ut ex his a me nunc vulgandis credam ingens litteris bonis redundaturum esse

emo-

