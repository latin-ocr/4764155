⁷ 0 11.
Horum ego nil plane intelligo , §quod non mirum propter vitium voci ara-
mulariu'e inhaerens, quod demere equidem haud sustineo. Neque de sensu v.

ἀντεπίτροπος antehac non observatae melius constat. Et deest haec ipsa glossa
'apud Labb'eam.

§·12·

In hislicet nonnihil mendosis nemo erit quin arvales sodales statim re-
cognoscat, de quibus ut nihil nune dicam neque de numero fratrum arvalium‚
de quo disputaverunt interpretes Festi v. ambarvales hostiae , neque de eorum
inrebus agrariis iudicio , hoc unum res flagitat commemorare , glossam nostram
totidem litteris inter Labbeanas atque a Passeratio de litterarum inter se
permutatione, p. 101, (nisi quod hic rectius sodales) referri, quae, quum esset
manifestis verbis de fratribus arvalibus tanquam de iudicibus finium regundo-
rum concepta, Cuiacio Obs. X, 34 Ρ. 340 et XI, 5. p. 352 ansam dedit, ut hanc
iudicii facultatem iis tribueret. Quam opinionem posthac argumentis sane
speciosis improbarunt Marinius- Atti e monumenti de’ fratelli Arvali , T. 1.
p. xlv. et Ruhnkenius Antiquit. Rom. part. VII. p. 10 ‚ quamvis renitente do-
ctissimo harum Antiquitatum editore, Eichstadio, sibique Cuiacii sententiam,
iustis quidem finibus circumscriptam non displicere annotante. Post talium
virorum sententias si sas est, et meam interponere, libere fateor, tam impe-
ditam mihi non videri illam quaestionem , quin quodam modo solvi queat.
³ Quum enim in illa glossa nihil insit, quod nativa aliqua suspicione prematur,
id tantum quaerendum, an quum seriori aetate, quod ex Agrimensorum prae-
sertim scriptis abunde demonstrari potest ‚ collegio fratrum arvalium nullus
prorsus iuris dicendi locus in re agraria relictus sit, immo eorum ne nomen
quidem amplius reperiatur, idem etiam ad prima rei publicae tempora perti-
neat: quod equidem pernego. Nam quo utuntur argumento nostrae senten-
tiae adversarii, scilicet ex lege ΧΠ tabularum sumpto , secundum quam in'con-
troversiis de finibus regundis arbitri capiendi sint, id ipsum tantum abest ut
nostram opinionem evertat, ut contra nihil impediat, quominus ita de hac re
statuamus, quum primum ius finium apud fratres arvales fuisset , id ex quo
latae XII tabularum leges essent, ad arbitros transiisse.

§· 31.

